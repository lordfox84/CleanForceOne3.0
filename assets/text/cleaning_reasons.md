## Proč čistit vzduchotechniku
----------
Kvalita vzduchu v interiérech má významný vliv na zdraví a pohodlí lidí. Člověk tráví až 80% času v interiérech. Proto je důležité, jaký vzduch dýcháte. Je úplně jedno, jestli je to kancelář, výrobní hala, nebo supermarket. V dnešní době je vzduchotechnika téměř všude. Každá vzduchotechnika (dále VZT) se časem zanese prachem. Pravidelný úklid podlahy, pracovních stolů, čištění koberců atd. je samozřejmostí. Na VZT se bohužel často zapomíná. A právě tahle součást moderních budov je rizikovým faktorem zdravotních problémů. Postupné zanášení VZT prachem se stává živnou půdou pro bakterie, plísně nebo houby, které se prouděním vzduchu dostávají do prostoru a negativně ovlivňují zdravotní stav člověka. Časté bolesti hlavy, migrény, kožní problémy a to je jen nepatrná část toho, co má na svědomí tzv. syndrom nemocných budov. Vyčištěním a dezinfekcí vzduchotechniky dojde k likvidaci mikroorganizmů, které Vám znepříjemňují život.

Postupným zanášením prachem a tukem se vzduchotechnika stává neefektivní. Snižuje se průtok vzduchu a hnací jednotka je více namáhaná, z čehož plyne zvýšený příkon elektrické energie.

Zaprášená, anebo mastná vzduchotechnika je nebezpečná i z požárního hlediska. Některé druhy prachu jsou nebezpečnou výbušninou. V neposlední řadě je zaprášené a mastné potrubí tzv. „rychlým přepravcem ohně“ po celé budově.

 

 Vyčištění vzduchotechnického potrubí je významným krokem ke zvýšení kvality vzduchu na Vašem pracovišti a ke splnění norem o ochraně zdraví, bezpečnosti a životního prostředí.

!!! Nabízíme Vám obhlídku stavu vzduchotechniky, na jejímž základě vypracujeme cenovou nabídku na čištění !!!

Čištění provádíme systémem LIFA AIR – čištění potrubí pomocí rotačních kartáčů, ventilátoru a vysoce výkonných vysavačů, kterými odsáváme prach a nečistoty. Mastné potrubí čistíme mechanickým odstraněním hrubého nánosu, nástřikem ekologicky nezávadného odmašťovacího prostředku a vyplachujeme tlakovým strojem. Následná dezinfekce likviduje mikroorganizmy a choroboplodné zárodky. Po každém vyčištění dodáváme fotodokumentaci k porovnání výsledku čištění.